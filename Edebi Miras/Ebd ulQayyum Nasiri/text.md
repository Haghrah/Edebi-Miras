<div style="direction:rtl;">

# اخلاق رساله‌سی
فروع معتقدات رساله‌سی </br>

عبدالقیوم بن ملّا عبدالناصر اوغلونوڭ مؤلفاتېندان </br>
ســـ۱۳۰۵ـــنه </br>
قزان 


## مقدمه
امّا بعد بیلگیل کی اوْغول دۆنیادا علم ایسته‌مکدن مقصود سعادتِ دارَینــه ایریشمک دیر. لکن نه قدر عالِم اوْلسان دا گؤنلۆندن اخلاق ذمیمه‌نی و یامان فعللری چېخارېب، اوْل گؤنلۆنۆ اخلاق حمیده ایله و افعال حسنه ایله زینتله‌مه‌سن هنوز سعادتِ دارَینـــه یئتیشه‌بیلمه‌میشسن. چۆنکی گؤنۆل پادشاه دېر، باشقا اعضالار رعیت منزلینده دیر. اگر گؤنلۆن درست اوْلسا باشقا اعضالارېن داهې صحت و عافیتده اوْلورلار و اگر گؤنلۆن پوْزوق اوْلسا هامې اعضالارېن پوْزوق دور. آدمده آلتمېش پوْزوق و یامان خُلقلار وار دېر، اوْنلارې اخلاق ذمیمه دئیـَرلر  داهې دا اوْل اخلاق ذمیمه‌لره مقابل گئنه یئتمیشدن زیاده یاخشې و مقبول خُلقلار وار دېر، اوْنلارې اخلاق حمیده دئییب آدلاندېرارلار. ایندی ممکن قدر اجتهاد قېل کی اوْل یاراشماز فعللری اؤزۆندن چېخارېب یاخشې خُلقلار ایله متصّف اوْلاسان. اوْنلارې بیر بیر سنه بیان قېلېم، قولاق آس ای اوْغول.

## الکفر
کفرۆن اصل معناسې حق ایشه و حق سؤزه قارشې اوْلماق معناسېندا دېر. حق دیندن دؤنن کیشینی کافر اوْلدو دئیــَرلر. کافر اوْلماق جمیع اخلاق ذمیمه‌نین ان یاووزراغې و اولوراغې دېر. چوْخ مذموم فعل دیر.

## الریاء
ای اوْغول بیلگیل کی ریاء اصلده اؤزۆن اؤزۆنۆ گؤرستمک معناسېندا دېر و شریعتده آخرت عملی ایله دنیا فائده‌سین اراده قېلماغې ریا دئیــَرلر. امّا بو ریاء دئییلن بیر فعلِ مذموم دور کی چوْخ خصوصلاردا واقع اوْلور، عبادتده و گئییمده، سالېمدا، یۆرۆشده، دوروشدا. مثلا چوْخ گؤزه چالان آغ گئییم، آغ بؤرک گئیمک کیمی. داهې ملاءِ ناســــدا امر معروف و نهی منکر و نصیحت کیمی نرسه‌لر هامېسې ریاء دېر، یامان خُلق دور، مذموم صفت دیر. ساخلان ای اوْغول. حتی ریاءنې کفره تشبیه قېلمېشلار. حرام فعل دیر. ریاء یییه‌سی عذاب الیمه مستحق اوْلور. قېلان عمللری باطل دیر و بو ریاءنېن داهې ضدّی وار دېر. ریاءنېن ضدّی اخلاص دېر. عملده و عبادتده فقط الله تعالی‌ـــنېن راضېلېغې اۆچۆن اخلاص ایله عمل قېلماق دېر. اصلا طاعت و عبادتـــدن دنیا فائده‌سین قصد قېلماق یاراشماز. پس عبادت قېل، اوْل کیفیتـــده کی گویا الله تعالی‌ـــنې گؤرۆرسن. هر بیر عملــین مقبول اوْلماسې اخلاصه موقوف دور پس اخلاص دئدیگیمیز ممدوح بیر صفت دیر.

## الکبر
کبر اولولانماق و هوالانماق معناسېنا دېر. هر خصوصدا اؤزۆنۆ باشقالاردان آرتېق گؤرمک دیر. مثلا علمده و عملده و جمالدا و تقوادا و مالدا و هر بیر خصوصدا تکبّر و هوالانماق حرام دېر و مذموم فعل دیر و هر مذهبده حرام دېر و تکبّری بَیَنن مذهب یوْخ دور. تکبّر قېلانلار اوچماغا (جنّتــــه) گیرمزلر. پیغمبر علیه السّلام بویورموش دور «کیمسه‌نین گؤنلۆنده توْز قدرجه تکبّر اوْلسا اوچماغا گیرمز». ای اوْغول تکبّر الله تعالی قارشېسېندا و بنده قارشېسېندا مذموم ایش دیر. ساخلان. آلچاق اوْل، کیچیک گؤنۆللۆ اوْل. تکبّرۆن ضدّی تواضع دور و آلچاقلېق دېر. بو بیر ممدوح صفت دیر. بیر کیمسه خدا رضالېغېنا تواضع قېلسا الله تعالی اوْنو اعلاء درجه‌لره گؤتۆرر و  بیر کیمسه تکبّر قېلسا الله تعالی اوْنو اسفل سافلینه قوْیار.

## البدعة
دینده و عملده پیغمبر علیه السّلامـــــدان سوْنرا پیدا اوْلان نرسه‌نی بدعت دئیــَرلر و اوْل نرسه‌نی پیغمبر علیه السّلام و هم صحابه‌لر قېلمادېلار و قېلېنېز دئییب امر ده قېلمادېلار کی مذموم فعل دیر و حرام ایش دیر. پیغمبر علیه السّلام سؤیله‌دی «الله تعالی بدعت یییه‌سینین نمازېنې و روزه‌سینی و هر بیر فرض عبادتلرینی قبول ائتمز». بدعتـــین ضدّی سنّت دیر، یعنی پیغمبر علیه السّلام و هم صحابه‌لری قېلان ایش دیر. اهل السّنة و الجماعة‌ـــین اعتقادې دېر. پیغمبر علیه السّلاما تقلیدین فرضلیگی قرآن ایله ثابت دیر. نه عبادتــده و نه عادتــده پیغمبردن غیره تقلید ائتمک جائز دگیل دیر. قال الله تعالی «وما اتیکم الرسول فخذوه1» الی آخره. داهې پیغمبر علیه السّلام سؤیله‌دی «امّتیمین فسادې وقتینده بیرر کیمسه منیم سنّتــیمه تمسّک قېلسا یۆز شهید ثوابې اوْنا اوْلار».

## الحسد
کؤنلشمک و کؤنچۆلۆک قېلماق معناسېندا دېر. کیشینین کؤنلۆنده کؤنچۆلۆک اوْلسا اؤزۆنه بیر علاجسېز یعنی دیریلمز آغرې دېر. شریعتده کؤنچۆلۆک سؤیله‌نن الله تعالی‌ــنېن بیرینه وئرن نعمتینه «آندان گئتسه» دئییب اراده قېلماق دېر. کؤنچۆلۆک داهې اخلاقِ ذمیمه‌نین اولوسو دور. چۆنکی کؤنچۆلۆک سببلی گئنه آندان نه قدر اخلاق ذمیمه‌لر صادر اوْلماق ممکن دۆر. پیغمبر علیه السلام (الحاسد لایدخل الجنة) دئدی. یاخشې عمللرین ثوابېنې یېغار بیرینین کؤنلۆنده کؤنچۆلۆک اوْلسا غیبتِ نمیمه، سب، شماته اوْندا اوْلماق لازم دیر. کؤنچۆلۆگۆن غیرلره ضرری دَگـَـر. اوْنون اۆچۆن الله تعالی کؤنچۆلۆک قېلانلارېن شرّیندن استعاذه قېلماغا بویورموش. حَسَدین ضدّی نصیحت دیر یعنی هر کیمه یاخشېلېغې اراده قېلماق کی ممدوح صفت دیر.

## البخل
ای اوْغول، سارانلېق کیمسه‌یه حرام دېر و مذموم فعل دیر. سارانلېق و هم یاووز خُلق اصلا مؤمن کیمسه‌ده اوْلماز. بیرینده سارانلېق دا اوْلسا، اوْل کیمسه‌یه کامل مؤمن دئییله‌بیلمز. شرعا وئرمک واجب اوْلان یئرده سارانلېق قېلېب وئرمزلیک سارانلېق دېر. مثلا گرک علمدن اوْلسون، گرک مالدان اوْلسون و گرک غیر نرسه‌دن. اؤزۆندن اؤزی قېزغانماق ایشده سارانلېق دېر. کتابدا بونو لئامت دئییب آدلانار. لازم یئرده، سارانلېق قېلماق چوْخ یامان فعل دیر و مذموم ایش دیر. ساران کیشی و یاخشېلېق ایله کیشییه منّت ائدیچی کیشی اوچماغا گیرمز دئدی، پیغمبر علیه السّلام. سارانلېق حقّینده چوْخ سؤزلر وار دېر، ای اوْغول اؤزۆن کتابلاردان باخارسان. سارانلېقېن ضدّی ال آچېقلېق دېر و ممدوح صفت دیر. ال آچېقلارا الله تعالی‌ـنېن چوْخ وعده‌لری وار دېر.

## الاسراف
گرکمز یئرلره، یوْخ یئرلره آقچا و غیر نرسه‌لر صرف قېلماغې اسراف دئیَرلر. بیزیمجه حرام ائتمک دیر. شرعا منع قېلېنان یئرلره وئرمک دیر؛ گرک آقچادان و گرک غیر نرسه‌دن اوْلسون. اسراف قطعا حرام دېر. چوْخ مذموم ایش دیر. پیغمبر علیه السّلام سؤیله‌دی «اسراف یییه‌سی شیطانېن قارداشې دېر». داهې قرآنــــــدا «إِنَّ الْمُبَذِّرِینَ کانُوا إِخْوَانَ الشَّیاطِینِ» گلمیش دیر. ای اوْغول اسرافــــدان ساخلان. شهریمیزده اسرافــــېن یئرلری چوْخ دور. الله تعالی توفیق وئرسین. اسراف یییه‌سی شیطانېن قارداشې اوْلسا شیطانېن قارداشې دا شیطان دېر. اسرافــــېن مذموم فعل اوْلماغېنا بو کفایت دېر. اسرافــــېن حرام اوْلماغېنېن حکمتی نه دیر بیلیرسن می ای اوْغول؟ اوْنون اۆچۆن مال الله تعالی‌ـــنېن نعمتی دیر. ایکی دنیانېن سعادتلرینی تاپماق اۆچۆن بیر قورال منزلینده دیر. چۆنکی دنیا آخرتین مزرعه‌سی دیر کی مال ایله آخرت دؤولتی تاپېلار. دنیا دیریلیگی مال ایله منتظم اوْلار. مال ایله حج قېلېنار. مال ایله جهاد قېلېنار. بدنــــین قوّتی مال ایله دیر. بدن دئدیگیمیز کذلک عبادت قورالې دېر. رزق، گئییم، اوْتورولان یئر مال ایله حاصل اوْلور. مال ایله سؤالـــدان ساخلانېلار. مال ایله صدقه وئرنلر درجه‌سی تاپېلار. قارداش اوروغون کؤنلۆ مال ایله تاپېلار. فقیرین حاجتی مال ایله ادا قېلېنار. مسجدلر، مدرسه‌لر، کؤپرۆلر خلق فایداسې اۆچۆن مال ایله ادا قېلېنار. بس بونون دک یاخشې ایشلره قورال اوْلان نرسه‌نی حرام یئرلره و نامشروع یئرلره حرام ائتسن ای اوْغول ساخلان.

## النفاق
ایچی دېشېنا موافق اوْلمایان کیشینی و سؤزۆ فعلینه موافق اوْلمایان کیشینی منافق دئیَرلر. چوْخ یامان خُلق دور و حرام ایش دیر. دېشېندان مؤمن صورتینده اما ایچینده کفر گیزلنمیش کیمسه‌یه نفاق قلبی یییه‌سی دئیَرلر. دېشېندان دوْستلوق اظهار قېلېب، ایچیندن دشمن اوْلوب یۆره‌ن کیمسه‌یه نفاق قولی یییه‌سی دئیَرلر. اخلاق ذمیمه‌نین بؤیۆگۆ دۆر. نفاقـــــدان اجتناب لازم دیر ای اوْغول. «إنّ المنافقین فی الدرک الأسفل».

## النمیمة
نمیمه و نمامچېلېق سؤز یۆرۆتمک معناسېنا دېر. مثلا «فلان کیشی سنین حقّـــینده فلان دئییب» گلیب سؤیله‌مک دیر. حرام ایش دیر و مذموم فعل دیر. الله تعالی منع قېلمېش دېر، ن والقلم سوره‌سینده، باخ. داهې پیغمبر علیه السّلام دئدی «نمام اوچماغا گیرمس». نمامچېلېق حقّـــینده قوْرخونچلو سؤزلر چوْخ دور، ای اوْغول ساخلان. غیبت و نمامچېلېق اوْروجو باطل ائدن نرسه‌لر دیر.

## العجب
اؤزۆنۆن عملی اؤز یادېنا دۆشۆب، «باخېنېز من نئجه یاخشې عمل قېلدېم» دفعه‌لرجه دئییب، اؤزۆنۆن ائتدیگی عملی بؤیۆک سایماق معنیسینده دیر. بو داهې حرام دېر. مذموم دور. علاوه نادانلېق دېر. «عبادتیم سببلی اوچماغا گیریرم» یا کی «کسبیم سببلی منیم رزقــــیم گلیر» دئییب اؤزۆنه عجب ائدیر، بیلمه‌ییر کی هامې نرسه الله تعالی‌ــــدان دېر.

## الغیبة
بیرینین آرخاسېندا سؤیله‌مک معناسېندا دېر. یعنی بیر کیشینین آرخاسېندا اؤزۆنه دئمه‌یه و سؤیله‌مه‌یه یارامایان ایشی غیر کیشییه سؤیله‌مک دیر. مخاطبینه معلوم کیشی حقـــــینده «فلان کیشی فلان ایشی گؤرۆر» دئییب بیرینه سؤیله‌سن، بونو غیبة دئیَـرلر. حرام ایش دیر و مذموم فعل دیر و قطعا حرام دېر. قرآنــــــدا منع قېلدې الله تعالی. «ولا یتغب بعضکم بعضا» دئدی. بیرینی غیبة ائتمک اوْنون اتینی یئمک ایله برابر دېر. اجتناب لازم دیر ای اوْغول.

## البهتان
غیبة‌دن ده بؤیۆکــره‌ک یامانــــراق فعل دیر. بهتان دئیَرلر، بیرینه بیری حقّـــینده اوْ کیشیده اوْلمایان ایشی دئییب، یالان غیبت سؤیله‌مک دیر. أشد حرام ایش دیر. بونون گناهې توبه ایله باغېشلانماز. تا کی یییه‌سینی راضی قېلمایېب دېر، توبه قبول اوْلماز. اجتناب قېلاجاقسان ای اوْغول.

## الکذب
یالانچېلېق قطعا حرام دېر و مذموم ایش دیر. یالانچېیا الله تعالی عذابِ الیم وعده قېلدې. پیغمبر علیه السّلام دئمیش بیرر کیمسه یالان سؤیله‌سه فرشته آندان بیر میل یېراق قاچار. خصوصا اشدّ حرام دېر یالان گواه‌لېق وئرمک و یالان ایش اۆچۆن آند ایچمک. «اشدّ البهتان شهادة الزّور وهو اکبر الکبائر». کذبــــین ضدّی صدق دیر یعنی دوْغرولوق دور. دوْغرولوق یاخشېلېغا یوْل آچار و یاخشېلېق جنّتـــــه یوْل آچار.

## الشّماتة
ای اوْغول شماتة دئییلن اخلاق ذمیمه‌نین ده ان یاووزراغې دېر. بیر دۆشمنینین ضررینه بلا و قضاسېنا و قایغې و حسرتینه، «ائیله اوْنا گرک»، «چوْخدان اوْنون کیمی گرک ایدی» دئییب، سئوینمک و شادلانماق دېر. کیشینین قایغېسېنا سئوینمک اشدّ حرام دېر. پیغمبر علیه السّلام بوندان منع قېلدې. واثله‌دن روایت قېلېنېر، طریقه محمدیّه‌ده اوْ حدیث وار دېر.

## التمرّد
تمرّد و إباء باش گؤتۆرمک و قارشېلېق ائتمک معناسېندا دېر کی اؤزۆندن اولو کیمسه‌لرین وعظین و نصیحتین قبول ائتمزلیک دیر. تمرّد قېلماغېن سببی بو دور کی «من اؤزۆم سنجه بیلیرم، سنین وعظین منه گرک دگیل» دئییب، تکبّرلۆکدن دیر و کؤنۆلده عجب وارلېقدان دېر و داهې کؤنلۆنده کینه و کؤنۆچۆلۆک وارلېغېندان دېر. غایت حرام ایش دیر و مذموم فعل دیر. اجتناب لازم دیر.

## الحقد
حقد دئیَرلر ای اوْغول بیری کؤنلۆنده کینه ساخلاماقدان عبارت دیر. یعنی بیرینه کؤنلۆندن کینه و اؤفکه توتماق و کؤنلۆندن دۆشمن اوْلماق و اوْ کیشییه کؤنلۆندن یامانلېق قصد قېلماق. حرام دېر و مذموم فعل دیر. یاخشې عمللرین ثوابېن باطل قېلان فعللر دیر. اجتناب لازم دیر ای اوْغول.

## الطمع
طمع قېلماق و امید ائتمک یعنی وجه‌سیز و هئچ بیر حقـــــسیز بیر کیمسه‌دن بیر نرسه‌نی امید ائتمک. حرام دېر و مذموم ایش دیر. طمع چوْخ خصوصلاردا ائدیلن عبارت دیر. طمع سؤزۆ اۆچ حرف دیر. اۆچۆ ده بوْش حرف. «فلان کیشی فلان نرسه یا که فلان قدر آقچا (پول) وئریر» دئییب، طمع ایله بۆتۆن عمرۆنۆ اۆزدۆرن کیمسه‌لر وارېمېش.

## البلادة
بلادت و غباوت دئیــَرلر، آنلامازلېق و فهمسیزلیک معانسېنا دېر. غبی دئیــَرلر یا که بلید دئیــَرلر. فهمسیز و زیرک دگیل دئیــَن سؤزلر دیر کی مذموم صفتلر دیر. اجتهاد قېلېب، اوْخویوب و علمه دائمچیلیک قېلېب اوْ صفتی اؤزۆندن آپارماق لازم دیر.

## الحرص
حرص، مالا دوْیمازسېزلېق. مال محبّتی دئییلن نرسه کیشینین مالا حرصینی آرتېرار و مالا مخلص اوْلماسېنې آرتېرار. جانې و کؤنلۆ ایله مالې سؤین کیشینی حریص دئیــَرلر. مذموم صفت دیر. امّا حرص دئیــَن نرسه آدمین رزقینی آرتېرماز. مگر آزجا مالېنې آرتېرار. نه قدر حریص اوْلسا دا إنسان، الله تعالی تقدیر قېلاندان آرتېغې آلابیلمز (الحریص محروم) یعنی حریص کیشی دنیادا دنیا راحتیندن محروم دور و آخرتده کذلک. حرص مذموم اوْلماق جهتیندن آخرت راحتیندن ده محروم دور. حرصین ضدّی قناعت دیر کی ممدوح صفت دیر.

## الغضب
غضب یعنی آجېقلانماق. دئیــَرلر آدامدا یۆرک قانېنېن قایناماغېندان پیدا اوْلموش بیر حالت دیر که چوْخ مذموم صفت دیر. ممکن قدر آجېقې قایتارماق ضرورت دیر. چۆنکی آجېقلانماق شیطان فعلیندن دیر. آجېغېن سنه دؤرد ضرری وار دېر. اوّل طاعتین ثوابېنې یووار، حتی ایمانا ضرری وار دېر. چۆنکی إنسان آجېق حالتینده نه سؤیله‌دیگینی بیلمز. کفر سؤزلرینی ده سؤیله‌یر. گئنه الله تعالی‌ــنېن مکافاتېندان خوف وار دېر. داهې آجېقلانمېش إنسانېن دشمن اوْلماسې قریب دیر. گئنه دؤردۆنجۆسۆ آجېق حالتینده قباحت صورتلی اوْلمانېن هامېسېندان یامانراغې دېر. ای اوْغول اجتناب قېل، آجېغېنې یوت.

## سوء ظن
الله تعالی‌ــیا و بنده‌لره سوء ظن و یاووز گمان قېلماق حرام دېر و مذموم فعل دیر، چوْخ گناه ایش دیر.  «ان کثیر من الظن اثم» دئدی الله تعالی. «بو ائیله دیر می؟! بو بئیله دیر می؟!» دئییب پیس گمان قېلماق حرام دېر. بونون ضدّی حسن ظن آدلانېر. ممدوح ایش دیر. «حسن ظن من العبادة» دئدی پیغمبر علیه السّلام. ای اوْغول بوندان آرتېق تفصیلی ایسته‌سن، طریقه محمدیّه‌دن باخ.

## الغدر
غدر دئیــَرلر ای اوْغول، عهدی سېندېرماق و وعده‌نی پوْزماق معناسېنا دېر. حرام دېر. یعنی بیری ایله عهد و وعد قېلېشېب اوْ کیشینین اذنیندن و رخصتیندن باشقا عهدی و وعده‌نی پوْزماق. جایز دگیل دیر. أشد حرام دېر. اگر بیری ایله عهد قېلېشېب بعض خصوصدا پوْزماق لازم اوْلسا «ای برادر بو ایش منه دوْغرو گلمه‌ییر بو عهدی من پوْزورام» دئییب یوْلداشېندان اذن سوْروشماق گرک. غافل اوْلما ای اوْغول بو سؤزۆ خاطرینده توت.

## الخیانة
خیانت کذلک حرام ایش دیر و مذموم دور. مثلاً بیری بیر نرسه امانت قوْیسا یا کی بیر نرسه‌نی ساتماغا وئرسه خیانت قېلېب اوْ نرسه‌نی جان بوتماق اشدّ حرام ایله حرام دېر. سرقتدن ده یامان دېر. خیانت سؤزده ده جاری اوْلار یعنی بو سؤزۆ کیشییه سؤیله‌مه دئییب بیری امانت قېلسا سؤیله‌مگه ضرورت دگیل دیر. یا کی بیری بیرینه سلام دئییب یا کی غیر بیر سؤز دئییب گؤنده‌رسه، سؤیله‌مه‌سن، اوْ دا خیانت دیر.

## خلف الوعد
وعده‌یه خلافلېق قېلماق منافقلیک علامتی دیر. حرام دېر و مذموم ایش دیر. اوْنون اۆچۆن وعده‌یه خلاف قېلماق آرادا بؤیۆک دۆشمنلیگه سبب اوْلار. خلافلېق قېلماق نیّتی ایله بیرینه وعده قېلماق داها بؤیۆک اشدّ حرام دېر. چۆنکۆ قصدا یالان سؤیله‌مک دیر. وعده‌نی پوْزاجاق اوْلسان البتّه یوْلداشېندان اذن سوْروشماق ضرورت دیر. ای اوْغول وعده‌یه وفا قېلماق اوْنون ضدّی دیر کی ممدوح فعل دیر.

## الطیرة
یعنی بیر نرسه‌دن شوملانماق. بالاتّفاق حرام دېر و اخلاق ذمیمه‌دن دیر. شوملانماق و یامانلېغا یوْرماق شرک ایله برابر دیر. «الطیرة شرک» دئدی پیغمبر علیه السّلام. یعنی «فلان کیشینین ائوی دیبینده قوزغون قېشقېرېر، فلان اوْلور» دئیه‌ن کیمی سؤزلر طیرة آدلانېر. طیره‌نین ضدّی فال دېر و یاخشېیا یوْرماق دېر و توکّل قېلماق دېر کی ممدوح فعل دیر.

## الزنا و اللواطة
زنا و لواطه دئییلن نرسه مطلق حرام دېر. زنا حلال دئییب سؤیله‌سه بیری کافِر اوْلور. زنا و لواطه، کفردن بیر آز آشاغې بیر گناه کبیره دیر. زنا دئییلن نرسه معلوم دور امّا لواطه دئییب ارلر ارلره یاپېشماغې سؤیلرلر. زنا فقیرلیک گتیریر و یۆزۆن نورونو گئتدیریر دئمیشلر. چۆنکی «الزّنا والغنا لایجتمعان» چوْخ مشهور سؤز دۆر. اوْنون ضدّی عفّت دیر و پرهیزلیک دیر. اؤزۆنۆ اؤزۆ حرامدان ساخلایېب نفسین منع ائدن کیشینی عفیف و پرهیزگار دئیـَـرلر.

## شرب الخمر
خمر ایچمک و خمر ایچیب اسره‌مک حرام دېر و مذموم فعل دیر. بۆتۆن انسانلار قارشېسېندا بیر قباحت ایش دیر. اجتناب لازم دیر. مسلمانلارا اصلاً لایق ایش دگیل دیر. خمر جمیع قباحت ایشلرین آناسې دېر. خمر مطلقاً هر بیر اسریتگچ آراقې صرا بال روم شامپانیه و غیرلری هئچ بیر تفرقه‌سیز حرام دېر. ای اوْغول ائیله بئیله دئییب بعض آدامېن توجیهاتلارېنا قولاق سالما. چۆنکی بو زمانه‌میزده آراقې  و تمکی طرفیندن محافظلر چوْخ دور.

## السرقة
اوْغرولوق قطعاً حرام ایش دیر و مذموم فعل دیر. دنیادا جزاسې اوْغرونون قوْلونو کـَـسمک دیر. قرآن ایله ثابت دیر، مائده سوره‌سینده. اوْغرولوق دئیـَـرلر بیرینین نرسه‌سین سوْروشمایېنجا گیزلین اخذ قېلماق دېر.

## الجهل
ای اوْغول نادانلېق دئییلن نرسه چوْخ مذموم صفت دیر. بیلمه‌سی واجب اوْلان نرسه‌نی بیلمزلیک حرام دېر. نادانلېق دواسېز بیر آغرې دېر. نادانلېق ایکی نوع دور. بیری فقط نادانلق و بیلمزلیک دیر. علاجېنې قابل دیر. بیر کیشی اوْخوسا تعلیم آلسا و علمه مداومت قېلسا عالم اوْلماغا قابل دیر. اما جهل مرکّب دئیـَـرلر بیر نوع نادانلېق دېر کی هئچ بیر علاجې قابل دگیل دیر. چۆنکی اوْل کیشیده ایکی نادانلېق یېغېلار. بیریسی نادان بیر نرسه بیلمز داهې اؤزۆنۆن بیلمزلیگینی بیلمز دیر. بیلمه‌مزلیگینی علم سایار. اوّلکی نوعوندان أشدّ مذموم دور. بو کیشی حیوان ایله برابر دیر. نادانلېغېن ضدّی علملیلیک دیر ممدوح صفت دیر. علم یاخشې صفت و نادانلېق مذموم صفت اوْلماغېنا دلیل بو یئتر کی بیر چب‌چی نادانا سن بیلمزسن دئسن دشمن اوْلارسان، بیر نادانا بارک‌اللّه یاخشې علمین وار دئسن شاد اوْلار سنی دوست توتار.

## الکسل
الکسل و العطالة یعنی یالقاولېق و ایشسیزلیک. چوْخ مذموم صفت دیر. پیغمبر علیه السّلام دا «نعوذ بالله من الکسل» دئییب استعاذه قېلدې. ای اوْغول اؤزۆندن یالقاولېغې و ایشسیزلیگی گئتدیرمگه اجتهاد قېل.

## العجلة
آشېقماق و صبرسیزلیک ائتمک مذموم فعل دیر و شیطان هنری دیر. هر بیر ایشین اوّلین آخرین فکرلشمه‌یینجه یادا دۆشن ساعتی ایله توتونماق اخلاق ضمیمه‌دن دیر. آشوقماق فقط بیر فعلده دگیل، بلکه آشېغېب سؤیلشمک، آشېغېب جواب وئرمک، آشېغېب سؤال قېلماق هامېسې مذموم ایشلر دیر. کتاب بیریسینده موافق گؤرمز. ای اوْغول هئچ بیر ایشده آشېقمایاجاقسان. «آشېغان یئتمیشمز، بویوران یئتر» عوام سؤزۆ دۆر کی حق دیر. اوْنون ضدّی صبر دیر کی ممدوح صفت دیر کی صبرلیلیک شادلېغېن آچغاچې دېر و قرآندا نئچه یئرده صبرین مدحی حقّینده آیتلر وار دېر.

## التسویف
گئجیکدیرمک و بو گۆنکی ایشی أرته‌یه قالدېرماق چوْخ مذموم ایش دیر. خصوصا آخرت عملی خصوصوندا اصلاً تسویف مناسب دگیل دیر. یعنی «دایان، سوْنرا ائده‌رم، أرته‌یه ایشله‌رم» دئییلن شکللی سؤزلر ایله ایشی گئجیکدیرمک جایز دگیل دیر. «قد هلک المسوفون» خصوصا خیر ایشده تسویف مناسب دگیل دیر. ایندی ای اوْغول قوْجالېق گلمزدن اؤنجه گنجلیگینی غنیمت بیل. مریضلیکدن اؤنجه ساغلېغلېنې غنیمت بیل. فقیرلیک گلمزدن اؤنجه دؤولتینی غنیمت بیل. باشېنا بیر مشغله دۆشمزدن اؤنجه فراغت وقتینی غنیمت بیل. اؤلۆمۆن ایریشمزدن اؤنجه حیاتېنې غنیمت بیل. بو تسویفین یاخشې طرفی مسارعت و مبادرت آدلانېر. ممدوح صفت دیر. یعنی یاخشې ایشه آشېقماق.

## الفظاظة
فظاظت و غلظة القلب دئیـَـرلر ای اوْغول قاتې گؤنۆللۆ اوْلماق و شفقتسیز اوْلماق دېر و داهې قاتې سؤزلۆ و یاووز خُلقلې اوْلماق دېر. حرام و مذموم صفتلر دیر. اوْنون ضدّی یوموشاقلېق قېلماق و مهربان و شفقتلی و مرحمتلی اوْلماق دېر.

## السفه
سفه احمقلیک و ضعیف عقللی اوْلماق مذموم صفت دیر. سفه و احمقلیک آدامدا چوْخالان و آزالان نرسه دیر. بیر احمق آدامې آزراق رعایه قېلسان و یوْل قوْیسان احمقلیگی آرتار. خصوصا بای بالالارې و تؤره بالالارې و مدرّس بالالارې چوْخراق بئیله اوْلار. و اوْنون ضدّی رشد آدلانېر. ممدوح صفت دیر کی عقلین قوّتیندن و کمالېندان عبارت دیر.

## الوقاحة
وقاحة قلّة الحیاء و اوتانمازلېق معناسېنا دېر. مذموم صفت دیر. پیغمبر علیه السّلام دئدی الله تعالی‌ـدان اوتانېنېز و حیاء توتونوز. یا رسول الله بیز الله تعالی‌ـدان اوتانېرېق دئدیلر، پیغمبر علیه السّلام دئدی یوْخ الله تعالی‌ـدان اوتانماق ائیله دگیل دیر مگر الله تعالی‌ـدان اوتانماق اوْ دور کی باشېنېزې و ایچینیزی و باش چئوره‌سینده و ایچ چئوره‌سینده اوْلانلارې ساخلایېنېز. جمیع اعضالارېنېز ایله گناه قېلماغې قوْیونوز دئمک دیر. وقاحتین ضدّی حیاء دېر کی ممدوح صفت دیر. حیاء ایمانـدان دېر. ایمان اوچماقدا دېر.

## الجزع و الفزع
یعنی ای وای دئمک صبرسیزلیک ائتمک معناسېنا. یعنی محنته و مشقّته و حسرته دؤزمه‌یینجه اوغالانېب دۆشمک شکایت قېلماق. اؤزۆنه ملایم اوْلمایان ایشی جبرسینمک و ظلمه حسابلاماق. مذموم صفت دیر. ای اوْغول هر ایشده صبر گرک کی گؤرکم صفت دیر. (الصبر مفتاح الفرح) پیغمبر علیه السّلام سؤیله‌دی. ایمانېن یارېسې صبر و یارېسې شکر دۆر، دئدی.

## کفران النعمة
یعنی نعمته انکار قېلماق و نعمت قدرین بیلمزلیک و یئرسیز اسراف قېلماق و فایده‌سیز یئره تلف قېلماق. مذموم صفت دیر. اجتناب لازم دیر. کفران نعمت قېلماق نعمتین زوالېنا سبب دیر. (فکفرت بانعم الله) قرآندا نحل سوره‌سینده دیر. بونون کیمی یامان صفتلردن ساخلان ای اوْغول. اوْنون ضدّی شکر دۆر. ممدوح صفت دیر.

## السخط
آجېقلانماق معناسېنا دېر یعنی دنیادا ایش اؤزۆنۆن مرادېنجا اوْلمایاندا آجېقلانماق و آجېق ائتمک و الله تعالی‌ـنېن قضاسېنا و تقدیرینه آجېقلانماق و الله تعالی بئیله ائتدی اوْ مصلحت دگیل ایدی دئمک کیمی فعللر. چوْخ مذموم صفت دیر و داهې الله تعالی‌ـنېن قضاسېنا و حکمتینه دارلانماق و دنیا ایشلرینده و آخرت ایشلرینده هانسې مصلحت اوْلدوغونا یقیناً علمی اوْلمادان آجېقلانماق و خفالانماق حرام دېر و مذموم صفت دیر. خوف کفر دۆر و اوْنون ضدّی رضا دېر و کؤنلۆ خوش توتماق دېر و الله تعالی‌ـنېن قضاسېنا و امرینه منقاد اوْلماق دېر. قضایا راضی اوْلماق ایمان علامتی دیر. 

## التعلیق
یعنی بدنینین قوامی و دیریلیگینی الله تعالی‌ـدان دگیل مگر بیر غیر نرسه‌دن اوْلدوغونو ذکر قېلماقلېغېن دېر. یعنی من یئمه‌سم ایچمه‌سم بدنیمین قوامې ضعیف اوْلور دئمک کیمی داهی دا منیم رزقیم کسبیمدن دیر اگر کسب ائتمه‌سم رزقیم گلمز دئیه کؤنلۆنۆ بیر سببه باغلاماق دېر. بو مذموم صفت دیر و حرام دېر. رزقی کسبدن گؤرمک کفر دۆر. اوْنون ضدّی توکّل دۆر و تفویض دیر.

## حب الفسقة
یعنی فاسقلری سئومک و فاسقلر ایله مجلسداش اوْلماق و ظالملره میل قېلماق حرام دېر و مذموم صفت دیر. قرآنـدا (ولا ترکنوا الی الذین ظلموا) دئیه منع قېلېنمېش دېر هود سوره‌سینده.

## البغض
یعنی بغض العلماء والصالحین. عالملری و یاخشې کیمسه‌لری دشمن گؤرمک و اوْلارا آجېق ائتمک پیس خُلقدان دېر و مذموم ایش دیر. اشد مذموم فعل دیر. انصاف قېلماق گرک افندیلر.

## التقلید
تقلید و اقتدا کیشییه تمایل معناسېنا دېر. اعتقاددا غیره تقلید قېلماق و تمایل مطلقاً حرام دېر. اما معاملات و عاداتدا غیره تقلید قېلماق غایت مذموم ایش دیر و داهې گئییمده سالېمدا غیر ادیان خلقینه تقلید قېلماق اهل اسلام قارشېسېندا مذموم دور.

## الجرأة والافتراء
الله تعالی‌ـیا جرأت و افتراء قېلماق و الله تعالی‌ـنېن عذابېندان ایمن اوْلماق و الله تعالی‌ـنېن آجېغېندان ایمن اوْلماق چوْخ مذموم صفتلر دیر. ساخلانماق لازم دیر. یعنی الله تعالی‌ـیا جرأت قېلماق دئدیگیمیز، الله تعالی حقّـینده تفکّرسۆز کؤنۆله گلن سؤزلری دئمک و خطا سؤزلری سؤیله‌مگه جسارت ائتمک حرام دېر و مذموم صفت دیر. و الله تعالی‌ـیا افترا قېلماق و مؤمنلره افترا قېلماق حرام دېر. اما الله تعالی‌ـیا و رسولونا افترا قېلماق آحاد ناسه افترا قېلماق کیمی دگیل دیر. پغمبر علیه السّلام دئدی بیر کیمسه منه افترا قېلسا اؤزۆنه جهنّمده یئر حاضرله‌سین. مثلاً الله تعالی حلال ائتمیشی حرام دئسه یا که حرام ائتمیشی حلال دئسه بو افتراء دېر. یا که اصلین بیلمه‌یه‌ره‌ک پیغمبر سؤیله‌میش دئییه بیر حدیث روایت قېلسا بو پیغمبر صلّی الله علیه وسلّمــه افتراء دېر.

## یأس
یأس الله تعالی‌ـنېن رحمتیندن امید اۆزمک، الله تعالی‌ـنېن مکریندن ایمن اوْلماق شکللی، کفر دۆر و مذموم ایش دیر. ولا تیأسوا من روح الله دئمیش الله تعالی. اخلاق ذمیمه‌نین بؤیۆگۆ دۆر. اوْنون ضدّی رجاء دېر. ممدوح صفت دیر. رجاء الله تعالی‌ـنېن فضلین یادا سالېب سئوینمک دیر.

## الحزن فی امر الدّنیا
دنیا اۆچۆن قایغېرماق و دنیا منفعتینین فوت اوْلماسېنا اؤگۆنمک و جمیع مطلوبلارېن حصولونو گۆدمک نادانلېقدان دېر و حرام دېر و مذموم دور. بس دنیانېن اؤتمه‌سی گلمه‌سی برابر اوْلماق گرک دیر. قایغېرماق و اؤگۆنمک هامېسې یوْخ نرسه دیر.

## الخوف فی امر الدّنیا
دنیا ایشلری اۆچۆن قوْرخماق کذلک اخلاق ذمیمه‌دن دیر و حرام ایش دیر. خوف حزنـدن باشقا دېر. یعنی حزن دنیا فایداسېنېن اؤتمه‌سینه اؤگۆنمک امّا خوف گله‌جکده‌کی ایشلر اۆچۆن قوْرخماق دېر. مثلاً گلن گۆنده مریض اوْلماسایدېم سرخاماسایدېم یا کی بای اوْلماسام دئیه قوْرخماق شکللی، بولار بۆتۆن منافی دیر. یا کی رزقیمین سببلری توْختالماسا مناسب ایدی دئیه خوف ائتمک.

## المداهنة
مداهنة دین ایشینده ضعیفلیک دیر. بیرینده معصیت ایشلری گؤرۆب ده منع ائتمه‌یه قدرتین وار ایکن سکوت قېلسان مداهنه قېلدېن. حرام ایش قېلدېن. حق ایشده سکوت قېلدېن. صاقاو شیطان اوْلدون. بس دین ایشینده مداهنه چوْخ مذموم صفت دیر. دینده صلابت گرک دیر.

## الطیش
بو بیر خفّت دیر کی اعضالاردا ظاهر اوْلور. مجلسلرده هر بیر گلنه گئدنه گؤز سالماق و هر کیمین سؤزۆن ائشیتمه‌یه چالېشماق، هئچ بیر گرکمز ایشلری سوْراشېب اوْتورماق، آشېغېب سؤال قېلماق و آشېغېب جواب وئرمک کیمی فعللر دیر. حرام دېر و مذموم فعل دیر. و داهې چالماسېن و گئییمین دۆزه‌دیب ساقالېن اوْینادېب یا کی بیر یئرین قاشېیېب اوْتورماق کیمی داهې دا هئچ گرکمزه مجلسدن دوروب یۆرمک کیمی یاراشماز فعللر خفّتـدن دیر و احمقلیکدن دیر. مجلسده وقار اۆرزه اوْلماق گرک.

## الغش
ساتماقدا آلماقدا خیانت قېلماق دېر. یعنی بیر عیبی وار نرسه‌نی ساتاندا دئمه‌یینجه ساتماق حرام دېر. چوْخ مذموم فعل دیر.

## الفتنة
خلقی بیر اضطرابا و اختلافا و محنته و بلایا دۆشۆرمگی فتنه دئیَرلر و بیرینی بلایا سالماق یا که دین خصوصوندا شکایت قېلماق فتنه دیر. پادشاهدان باش تارتماق یا کی پادشاهدان باش تارتمایا دلالت قېلماق فتنه دیر. داهې دا امام نمازې اوزون اوْخوسا بو هم فتنه دیر. داهې خلق آنلامایان سؤزۆ سؤیله‌مک فتنه دیر یا کی ضعیف قَول ایله فتوا وئرمک فتنه دیر یا کی کتابېن مطالعه‌سینه دۆشۆنمه‌یینجه خطا معنا وئرمک فتنه دیر. داهې کند جماعتینه سیز تجوید بیلمزسینیز تجویدسیز نماز جایز دگیل دئییب، خلقی نمازدان منع قېلماق فتنه دیر. بس واعظلر مفتیلر اماملار خلقین احوالېن بیلیب سؤیله‌سینلر (کلم الناس علی قدر عقولهم). بونون کیمی حرام ایشلر بک چوْخ دور. اوْتوز وعظده باخ.

## المعاونة للظالم
ظالملره یاردېم وئرمک و بولوشماق و گناه ایشه یاردېم وئرمک حرام دېر. چوْخ مذموم ایش دیر. (ولا تعاونوا علی الاثم والعدوان) قرآندا گلمیش دیر.

## المکر
حیله و آلداماق کیمی فعللر مکر دئییب آدلانېر. بیرینه ضرر یئتیشمک قصد قېلماق دېر. حرام ایش دیر.

## العناد
عناد و مکابره حق ایشه قارشې معناسېندا یعنی حق ایکنین بیلیب انکار قېلماغې عناد و مکابره دئیَرلر. نئجه کی ابو جهل پیغمبرین نبوّتینی بیلدی، بیلیب انکار قېلدې کی مذموم صفت دیر. حقّی قبول ائتمک ممدوح صفت دیر.

## الشره
ای اوْغول شره دئیَرلر حریص اوْلماق معناسېندا دېر.

## الاصرار علی المعاصی
گناه ایشلره و منهی ایشلره مصرّ اوْلماق و دائمچیلیک قېلماق یاووز صفت دیر، مذموم فعل دیر و حرام ایش دیر. یعنی متصل گناه ایشله‌مک گئجه گۆنۆز گناه ایش آردېندان یۆرمک غایت ضررلی و مهلک نرسه دیر. کیچیک گناهې چوْخ قېلماق، اوْنو گناه کبیره‌یه دؤندرر کی هئچ کیشی بوندان ساخلانان یوْخ. انابة و توبه ایله گناه کبیره صغیره‌یه دؤنر. تفصیلی اوْتوز وعظده دیر.

## عقوق الوالدین
یعنی آتا آنانې اینجیتمک. گرک قوْل ایله گرک سؤز ایله اوْلسون، اشد حرام دېر. غایت مذموم فعل دیر. هر بیر دینده الله تعالی‌نېن رضایتی آتا آنانېن رضایتینده دیر. آتا آنانې اینجیدیچی کیشی اوچماغا گیرمز. هر بیر گناهېن جزاسې الله تعالی دیله‌یَن وقته‌جه گئچیکدیریلر، الله تعالی دیله‌سه دنیادا، دیله‌سه آخرتده جزاسېن وئرر. امّا آتا آنانې اینجیتیچییه دنیادا وقتده، اوْنا جزاء وئرمه‌میش قالماز. آتا آنایا یاخشېلېق قېلماق و آتا آنانې رعایه قېلماق یاخشې ایش دیر و ممدوح فعل دیر.

## السخریّه
برینی مسخره قېلماق و بیرینی حقارت قېلماق و تحقیر ائتمک و بیرینه گۆلمک گرک آرخاسېندا، گرک اۆزۆنده غایت حرام ایش دیر و مذموم فعل دیر. کیشیدن مسخره قېلماق و مسقل ائتمک گاها قوْل ایله یا که اوْندان حکایت قېلېبان یا کی اشارت قېلېبان اوْلار. پارچاسې دا حرام دېر، ساخلانماق لازم دیر ای اوْغول.

## اللعن
کیشییه یا کی غیر نرسه‌یه و حیوانا لعنت قېلماق حرام ایش دیر و اخلاق ذمیمه‌نین بؤیۆگۆ دۆر. پیغمبر علیه السلام سؤیله‌دی بیری بیر نرسه‌یه لعنت قېلسا لعنت گؤیه آشار، گؤی قاپېسې باغلانېر. اوْندان یئره أنر، اوْندا یئر قاپېسې باغلانېر. اوْندان اؤنه سوْنا یۆگۆرۆر، لعنت قېلېنمېش کیشییه گئدیر. اگر لعنته اهل اوْلسا اوْندا قالېر اگر اهل اوْلماسا لعنت قېلانېن یئرینه قایېدېر خصوصا «لعن المؤمن کقتله».

## سب المؤمن
قباحت سؤزلر ایله بیر مسلمانې سؤگمک و مؤمن مسلمانې دیل ایله اینجیتمک حرام دېر و مذموم دور. پیغمبر علیه السلام سؤیله‌دی «سباب المؤمن فسوق وقتاله کفر».

## الفحش
یعنی قباحت و نجس لفظلر سؤیله‌مک. یعنی صراحت قباحت لفظلر ایله قباحت ایش حقّینده مثلا خاتونلار ایله مواقعه لفظلرین و قضاء حاجت لفظلرین و ارلرین و خاتونلارېن گیزلین اعضالارېن صراحت ائدیب سؤیله‌مک اشد قباحت و مکروه ایش دیر. پیغمبر علیه السلام سؤیله‌دی «الجنة حرام علی کلّ فاحش».

## النیاحة
نیاحة و نوحه دئیَرلر میّتی اوزاتغاچ میّتین یاخشېلېقلارېن و یاخشې فعللرینی سؤیله‌ییب تاقماقلایېب آغلاماق دېر. حرام دېر. دین یییه‌سینه لایق ایش دگیل دیر. دینیمیزده اوْلمایان فعل دیر. اجتناب لازم دیر.

## المراء
مراء دئیَرلر اخلاق ذمیمه‌دن دیر و حرام ایش دیر. ای اوْغول، مراء اوْ دور کی بیرینین سؤزۆنه خلافېن اظهار قېلېب، سن فلان دئییب سؤیله‌سن «اوْ سؤز ائیله دگیل» ایله باسار یا کی سن فلان دئییب معنا وئرمیشسن اوْنون معناسې ائیله دگیل ایله باسار دئییب طعنه قېلماق و اۆزۆنه وورماق حرام دېر. یا کی «بو سؤیله‌ین سؤزۆن درست ده لکن سنین مرادېن باشقا نرسه» دئییب طعنه قېلماق حرام دېر.

## الجدال
دینه گؤره و مذهب خصوصوندا کیشی ایله مجادله قېلېشماق و الزام طریقی ایله مناظره قېلېشماق اگر ده خصمی اوْیالتماق قصدی ایله و اؤزۆنۆن فضیلتینی اظهار قېلماق قصدی ایله اوْلسا حرام دېر. بلکه کفر دۆر. امّا حقلیگی اظهار قېلماق قصدی ایله اوْلسا مجادله و مناظره جایز دیر (ولکن أین هو).

## الخصومة
خصومة کذلک مجادله قبیلیندن حرام دېر. یعنی خصمی آلتدا قالدېرماق قصدی ایله و اوْنا غلبه قېلماق قصدی ایله سؤز گۆرشدیرمک و سؤزده نزاعلاشماق و اۆستۆن چېخماق قصدی ایله حرام دېر.

## افشاء السرّ
گرک غیر کیشینین سرّینی، گرک اؤزۆنۆن سرّینی فاش ائتمک خیانت دیر و حرام دېر. خصوصا خاتونلار ارلرینین سرلرینی فاش ائتمکلری و کیشییه سؤیله‌مکلری اشد حرام دېر و ارینه خیانت دیر. و افشاء سرّده چوْخ پوْزوق ایشلر ظهور ائدر یعنی اؤفکه‌لشمک و دۆشمنلیک و سؤز یۆرۆتۆچۆلۆک و فتنه‌نی اوْیالتېچېلېق کیمی ایشلر پیدا اوْلار. غیر کیشینین سرّینی فاش ائتمک بؤیۆکــره‌ک قباحت حرام دېر. عیبی اؤرتمک و ستر قېلماق ممدوح ایش دیر.

## الحوض فی الباطل
یعنی معصیت و گناه ایشلری حکایت قېلېب سؤیله‌مک و باطل ایشه جومماق مثلا زنا مجلسینده و خمر مجلسینده اوْلان ایشلری و فاحشه‌لری سؤیله‌مک فلان فاحشه‌ده اوْلدوم فلان مرتبه فلان ائتدیم فلان قدر خمر ایچدیک دئییب چپچی لفظلر ایله حکایت قېلېب سؤیله‌مک حرام ایش دیر و مذموم فعل دیر، چۆنکۆ اؤزۆنۆن گناهېن و معصیتینی اظهار قېلماق دېر البته اظهار معصیت ایکینجی بیر معصیت دیر. بونون کیمی قباحت فعللردن اجتناب قېلماق لازم دیر ای اوْغول.

## النفاق القولی
یعنی سؤزده منافقلیک قېلماق و بیرینی رعایت قېلېب اوْنون یالان سؤزۆنه ایشانمېش اوْلماق و اوْنا محبّت اظهار قېلماق اۆچۆن اوْنون باطل سؤزۆنه قولاق سالېب بلی بلی دئمگی نفاقِ قولی دئیَرلر حرام ایش دیر.

## حسب الریاسة
یعنی بیر یئرده رئیس اوْلمانې و باش اوْلمانې و منصب یییه‌سی اوْلمانې سئومک اشد حرام ایش دیر. چۆنکۆ اوْنون مقصودی رئیس و منصب یییه‌سی اوْلموشدان سوْنرا حرام اوْلان مشتهیانلارا توسّل قېلماق دېر و نفس مرادېنا ایریشمک دیر. بو بیر مرضِ قلبی دیر.

## اتباع الهوی
یعنی نفس آرزوسونا میل ائتمک همان نفسی دیله‌ین ایشی فقط قېلماق. مذموم صفت دیر. و علاجې قابل اوْلمایان بیر مرض قلبی دیر. اشد حرام دېر. الله تعالی بوندان منع قېلدې «فلا تتبع الهوی فیضلک عن سبیل الله» سؤیله‌میش. ص سوره‌سینده دیر. پیغمبر علیه السلام سؤیله‌دی سیزده چوْخ یامان ایکی دۆرلۆ ایش وار، بیریسی اتباع هوا یئنه بیریسی طول املینیز. چۆنکی اتباع هوا حقلیکدن دؤندرر و طول امل دنیانې سئودیرر. نفس دئییلن نرسه‌نین طبیعتی یاووزلوغا چوْخ میل قېلان دېر. همان نفس آرزوسییله میل ائتمیش کیشی هلاک اوْلار. چۆنکی دائما نفس آرزوسونا میل ائتمک حیوان صفتی دیر. بو صفت خطر نرسه‌لره مقضی دیر و یاووزلوغا چکن دیر. و بو صفتین یییه‌سی بیر خسیس و دنی آدم دیر. بلکه شهوت دوْغوزو دور. ای اوْغول بونون ضدّی ایله صفتلن کی اوْنا مجاهدة النفس دئیَرلر. نفسین ایله چکیشمک دیر.

## طول الأمل
طول امل دئیَرلر ای اوْغول اوزاق عمر ائدیب دنیادا فلان ایشلری قېلارام دئییب گله‌جکده گلمه‌میش ایشلری فرض قېلېب یۆرمک دیر. طاعت و عبادتی گئجیکدیرمک دیر. دایان آزراق دور سوْروشوم سوْنوندان توبه قېلارام دئییب توبه‌نی گئجیکدیرمک دیر. کؤنلۆ قارالېب اؤلۆمۆ یادا تۆشۆرمزلیکدن بۆتۆن عمر بوْیو احتیاجا تۆشرم دئییب قوْرخوب متصل جمع مال ایله شغللنمک دیر. بس بو ایشلر حرام دېر و مذموم ایش دیر چۆنکی اجلین وقتی معلوم دگیل دیر. بلکه بو گۆن اوْلا، بلکه یارېن اوْلا.

## الیمین الغموس
یمین غموس یالانا آند ائتمک دیر، قصدا یا کی آقچا آلېب یا کی بیرینی رعایت قېلېب. حرام دېر و اخلاق ذمیمه‌نین ده اشدّی دیر. چۆنکی بو بیر گناه دېر کی اصلا کفارتی یوْخ دور. خصوصا مال دعواسېندا یالان آند ائتمک چوْخ یاووز ایش دیر. بو سببلی الله تعالی اوْنا جهنّمی واجب ائدر.

## اخافة المؤمن
هئچ بیر عیبسیز و گناهسېز بیر مسلمانې قوْرخوتماق و اوْنو دیله‌مه‌دیگی ایشه گۆجله‌مک قوْلو ایله دیلی ایله اذا قېلماق و رنجیتمک شکللی حرام ایش دیر. پیغمبر علیه السلام سؤیله‌دی بیری بیر مؤمن کیمسه‌یی قوْرخوتسا اوْ کیشی قیامت قوْرخولارېندان ایمن دگیل دیر. بونون ضدّی ایله صفتلن ای اوْغول. پیغمبر علیه السلام سؤیله‌دی افضل اعمال امّتی ادخال السرور فی قلب المؤمن.

## قطع کلام الغیر
بیر کیشی دانېشاندا اوْنون سؤزۆنۆ قطع قېلماق و کسمک و اوْنون سؤزۆ بیتمزدن سؤز باشلایېب اوْنو توْختادماق یا کی اؤزۆنۆن سؤزۆنۆ قطع قېلماق یعنی بیر سؤزۆ دئمه‌یه باشلایېب اوْنو توْختادېب ایکینجی بیر سؤزه گیریشمک یا کی درس وئرنده درسی توْختادېب دنیا سؤزۆنۆ دئمک یا کی بیر مدرس درس وئرنده یا کی بیر واعظ وعظ ائدنده مدرسین درسینی و وعظینی توْختادېب بیر سؤز سؤیله‌مک. بونلار پارچاسې دا سوء ادب دیر و احمقلیک دیر و عجله دیر. چوْخ مذموم ایش دیر. اولی بو دور کی ای اوْغول کیشی سؤیله‌ییب بیتیرینجه دیک دینله، اوْ کیشی توْختاغاچ سؤزۆنۆ دئ.

## رد التابع
متبوعون سؤزۆنۆ رد قېلماق، مثلا رعیّت خلقی پادشاهېن سؤزۆنۆ رد قېلماق و قبول ائتمه‌مک، بالا آتا آنانېن سؤزۆنۆ رد قېلماق و قبول ائتمزلیک، شاگرد استادېن سؤزۆنۆ رد قېلماق و قبول ائتمه‌مک، داهې بیر خاتون ارینین سؤزۆنۆ رد قېلماق و قبول ائتمه‌مک، یا کی بیر نادان بیر عالِمین سؤزۆنۆ رد قېلماق. چوْخ قباحت ایش دیر. اوْ کیشیلره تعزیر لازم دیر.

## الدلالة علی الشّر
بیرینی یاووزلوغا یوْل گؤرستمک و دلالت قېلماق و داهې معصیت و گناه ایشلره گئدن کیشییه فلان یئرده میخانه فلان یئرده فاحشه‌لر دئمک کیمی سؤزلر ایله فاسقه گؤرستمک جایز دگیل دیر. اوْنون اۆچۆن بو معصیته یاردېم ائتمک حرام دېر. وکذلک باطل ایش آردېندان یۆرۆچۆ کیشییه ضعیف مسئله‌لر اؤیرتمک و دعوادا حیله سؤزلر اؤیرتمک حرام دېر. اجتناب لازم دیر. ولاتعاونوا علی الاثم قرآندا مذکور دور.

## الشفاعة السیئة
شریعته مخالف ایشلرده شفاعت قېلماق شفاعت سیئة دئییلر. چوْخ حرام ایش و مذموم فعل دیر. ومن یشفع شفاعة سیئة یکن له کفل منها قرآندا دېر. و داهې امامته اهل اوْلمایان کیشینی اوْندان مستحق‌ره‌ک کیشی یانېندا شفاعت قېلېب امامتلیگه تاخماق مذموم ایش دیر. طریقه محمدیه‌دن باخ.

## الامر بالمنکر
یعنی منکر و منهی ایشه امر قېلماق و معروف ایشلردن نهی قېلماق حرام دېر و منافقلر صفتی دیر و اوْنون کیمی ظلم ایله امر قېلماق و ظالملره اعانت قېلماق حرام دېر.

## غلظة الکلام
قاتې سؤزلۆ اوْلماق کیشییه قارشې سؤیله‌شیچیلیک حرام دېر و صفة مذمومه دیر. خصوصا ملاء ناسـدا سن بئیله ائتمه ائیله ائتمه فلان ایشی گؤرمۆشسن دئمک شکللی سؤزلر ایله خلق قارشېسېندا بیرینی اوتاندېرماق دېر. اما یئرینه گؤره قاتې سؤزلر ایله تهدید قېلماق جایز دیر. طریقه محمدیّه‌دن باخارسان. اما ای اوْغول بونون ضدّی ایله صفتلنمک یاخشې ایش دیر کی خوش سؤزلۆ آچېق اۆزلۆ اوْل. اطعام الطعام، افشاء السلام وحسن الکلام موجب للجنة وقال النبی علیه السلام تبسمک وجه اخیک صدقة.

## السؤال والتفتیش
یعنی آدملرین عیبینی سوْروشوب و تحقیق ائتمک. مثلا فلان کیشینی ایشده هارا گئتدی، نه ایشله‌دی اوْنا کیم گلدی دئمک کیمی سؤزلر ایله سوْروشوب تحقیق ائتمک. حرام دېر و مذموم صفت دیر. الله تعالی منع قېلمېش ایش دیر. ولاتجسسوا.

## اذی المؤمن
قوْلو ایله یا کی دیلی ایله مؤمنی رنجیتمک حرام دېر. پیغمبر علیه السلام سؤیله‌میش بیری بیر مؤمنی رنجیتسه گویا کی منی رنجیتدی، اگر منی رنجیتسه جهنمده اؤزۆنه یئر حاضرله‌سین. دؤرد ایش سببلی احتمال دېر کی کیشی دینسیز قالېر یعنی بئش نمازې تخفیفه سایماق، خمر ایچمک، آتا آناسېن رنجیتمک. ایرته ایله دورغاچ ای اوْغول سنه نئچه دۆرلۆ ایش فرض اوْلور. پیغمبر علیه السلام سؤیله‌میش ایرته دورغاچ سنه ایکی ایش فرض اوْلور. اوّل سن اؤزۆن بیله‌سن کی جمیع طاعات و عبادتی ادا قېلماغا قدرتیندن گلمه‌ییرکن لکن جمیع معصیتلری قېلماماغا سنین قوْلوندان گلر، بس بو گۆن اصلا معصیت قېلماماغا نیّت ائت. داهې دا جمیع آدمیلره یاخشېلېق قېلماغا قدرتیندن گلمه‌ییرکن لکن بیرینی رنجیتمزلیک قوْلوندان گلر، بس بو گۆن هئچ بیر مسلمانې رنجیتمه‌مگه نیّت ائت. گؤردۆن مۆ ای اوْغول هر گۆن سنه ایکی ایش فرض دیر بولارې ادا قېلسان سن مسلمانسان.

## الأمن من عذاب الله
الله تعالی‌ـنېن مکریندن و عذابېندان ایمن بیلمک حرام دېر بلکه کفر دۆر. نئجه کی الله تعالی‌ـنېن رحمتیندن امیدسیز اوْلماق حرام دېر و کفر دۆر.

## التذلل و التملق
تذلل دئییب سؤیلرلر ای اوْغول علمده و درجه‌ده و مالدا اؤزۆندن آشاغېداکېلار اؤنۆنده اؤزۆنۆ کیچیک و آشاغې گؤرستمک و اوْلار اؤنۆنده تواضع قېلماق حرام دېر و مذموم صفت دیر و اؤزۆنه نقص دیر. اولوغ و کیچیک اؤنۆنده اؤزۆنۆن درجه‌نی بیلمک لازم دیر و کذلک چاغېرېلمایېنجا کیشی ائوینه قوْناق و ضیافته گئتمک تذلل دۆر و داهې قاضیلره و تؤره‌لره قاتېشماق و یۆرۆشمک تذلل دۆر و متکبرلری و بایلارې گؤرکچ بۆکۆلمک و سېخېلماق و یا کی آیاق اۆزره دورماق تذلل دۆر و ظالملره آیاق اۆزره دورماق تذلل دۆر. اما علم بابېندا و علم ایسته‌مکده تملق قېلماق و یالېنماق و اینلمک جایز دیر.

## الظلم
ظلم و جبر دئیَرلر جبر و عدالتسیزلیک معناسېندا دېر. گرک مالدا و گرک معامله‌ده اوْلسون ظلم و جبر ائتمک حرام دېر و مذموم دور. ضدّی عدالت دیر. یاخشې صفت دیر. ای اوْغول عادل اوْل.

## التکهن
تکهن گؤرۆمچۆیه گئتمک و گؤرۆمچۆ سؤزۆ ایله عمل قېلماق، حرام ایش دیر بلکه کفر دۆر. اوْنون اۆچۆن کاهنه و گؤرۆمچۆیه اینانماق کفر دۆر. من اتی کاهنا وصدّقه بما یقوله فقد کفر، دئمیش پیامبر علیه السلام. 

## سوْن
ایندی ای اوْغول اخلاق ذمیمه‌نی من سنه قېسالېق ایله بیر بیر دئییب قوتاردېم. سن کذلک بو کتابدا ذکر قېلېنمېش اخلاق ذمیمه‌نی بیر بیر مطالعه قېلېب مضمونی ایله عمل قېلسان سنی ده مسلمان دئمک مناسب اوْلار. اما مذکور اخلاق سیئه‌نین تقابلېندا گئنه اخلاق حسنه داهې وار دېر کی سن اوْلارې دا ائشیت. الایمان الاجمالی؛ یعنی ایمانېن قېساسې نه دیر کی الله تعالی امر ائتدی قبول قېلدېم و نه نرسه‌دن کی نهی قېلدې اوْندان منع اوْلدوم دئمک. الاعتقاد؛ یعنی اهل السّنة والجماعة اعتقادې. الاخلاص؛ یعنی گؤنۆلۆن درست اوْلماسې و ریادان خالی اوْلماق. الاحسان؛ یاخشېلېق قېلماق. التواضع؛ آلچاقلېق و آشاغېلېق قېلماق. النصحة؛ هر بیر مؤمنه یاخشېلېق ایسته‌مک. الغیرة؛ دین بابېندا غیرت و حمیّت ائتمک. الغبطة؛ یعنی دین بابېندا و آخرت عملینده سلف صالحین کیمی اوْلمانې قصد ائتمک. السخاء؛ جوماردلېق ائتمک. المروّة مروّت و احسان ائتمک. الفتوّة؛ ایگیدلیک ائتمک. الحکمة؛ حکمة عملیّه دیر. الشکر؛ الله تعالی‌ـنېن شکرۆنۆ اداء قېلماق. الرضاء؛ الله تعالی‌ـنېن قضاسېنا راضی اوْلماق. الصبر؛ بلا و قضایا صبر ائتمک. الخوف؛ الله تعالی‌ـدان قوْرخماق. الرجاء؛ الله تعالی‌ـنېن رحمتیندن امید ائتمک. التوکل؛ هر ایشده الله تعالی‌ـیا توکّل قېلماق. المجاهدة؛ نفس ایله ساواشماق. ذکر الموت؛ اؤلۆمۆ چوْخ یادا دۆشۆرمک. التفویض؛ هر ایشی الله تعالی‌ـیا تاپشېرماق. الشجاعة؛ بهادرلېق و قوْرخمازلېق. الحلم؛ یوموشاق گؤنۆللۆ اوْلماق. الامانة؛ امین اوْلماق یعنی امانت‌دار اوْلماق. وفاء؛ العهد عهده وفا قېلماق و وعده‌ده دورماق. حسن الظن؛ یاخشې گماندا اوْلماق. الزهد؛ زهد و پرهیزکارلېق. القناعة؛ قناعتلی اوْلماق. السعی اجتهاد قېلماق. المبادرة؛ یاخشې ایشه آشېقماق. الشفقة؛ شفقتلی و مرحمتلی اوْلماق. الحیاء؛ اوتانجلې و حیالې اوْلماق. الصلابة؛ دینده قاتې اوْلماق. الوقار؛ آقرېنلېق و آشېقماق. الذکاء؛ زیرک اوْلماق. العفة؛ پرهیزکار اوْلماق و زنادان پاک اوْلماق. الاستقامة؛ دینده محکم اوْلماق. الادب؛ ادبلی اوْلماق. الفراست؛ فراستلی اوْلماق. التفکر؛ فکرلی اوْلماق. الصدق؛ سؤزده دوْغرو اوْلماق. کظم الغیض؛ آجېغې اوتماق. العفو؛ عفو قېلماق و کیشینین عیبینی کئچمک. التوبة؛ توبه قېلماق. الخشوع؛ یعنی عبادتده اؤزۆنۆ اونوتماق. بوندان باشقا داهې اخلاق حسنه چوْخ دور. طریقه محمّدیّه‌دن باخسان تاپارسان.

ایندی ای اوْغول فروض معتقداتدان داهې ائشیت کی نه نرسه‌لر دیر. اما اگر ده بو فروض معتقدات رساله‌سیندن بیر بیر بالایا سبق وئرسن مثلا الله تعالی‌ـیا ایمان گتیرمک فرض یعنی لا اله الّا الله دئمک فرض دئمیش جمله‌نی وئرگچ الله تعالی‌ـیا ایمان گتیرمک فرض دئییب اعتقاد قېلدېم و اقرار قېلدېم دئمیش تا کی بالا اقرار قېلېب اعتقاد قېلسېن. حکایت طریقیجه فقط اوْخوماسېن چۆنکی چوْخ خلفه‌لر اوّل الله تعالی‌ـیا ایمان گتیرمک ایکینجی فرشته‌لره ایمان گتیرمک دئییب اوْخودارلار. بو ایمان دگیل دیر بلکه ایمان گتیرمک دئییب باری حکایت قېلماق دېر. عوام بالاسې لااقل سنین اؤنۆنده اقرار قېلېب قالسېن. عمرۆنده بیر مرتبه اقرار قېلماق فرض ایدی تا کی فرضدن قوتولسون.

## بسم الله الرحمن الرحیم

فروض معتقدات یعنی اعتقادې فرض اوْلان نرسه‌لری یۆز اللیدن زیاده حساب قېلمېشلار کی بالالارا بیلدیرمه‌سی لازم اوْلانلارېن بوندا یازارېق.
الاوّل. الله تعالی‌ـیا ایمان گتیرمک فرض. یعنی لا إله إلّا الله دئمک فرض دیر.
ایکینجی. داهې آزالتمامېش کامل سؤیله‌مک فرض یعنی لا إله إلّا الله دئییب داهې محمد رسول الله‌ـې سؤیله‌مه‌سه ایمان کامل اوْلماز. عمرۆنده بیر مرتبه لا إله إلّا الله محمد رسول الله دئمک فرض دیر دئیه اعتقاد قېلماق.


</div>